Proszę napisać program, który odczytuje acykliczny graf skierowany
podany w pliku wejściowym i wyświetla go w postaci graficznej.

Plik wejściowy ma następującą strukturę:

liczbaWęzłów
węzeł0 liczbaNastępników numerNastępnika1, …, numer następnikaN1
węzeł1 liczbaNastępników numerNastępnika1, …, numer następnikaN2
…
węzełN liczbaNastępników numerNastępnika1, …, numer następnikaNm

Przykład:
10
0 2 1 3
1 1 2
2 1 8
3 4 4 5 6 7
4 1 9
5 1 8
6 0
7 0
8 0
9 0

Program po wyświetleniu grafu powinien umożliwiać wybór krawędzi oraz
modyfikacje podpięcia tej krawędzi do wierzchołków oraz usunięcie krawędzi.

Nie można usunąć krawędzi w ten sposób aby któryś z wierzchołków nie posiadał poprzednika
(w dowolnym momencie musi istnieć ścieżka od korzenia (węzeł nr 0) do dowolnego innego wierzchołka).

Każda krawędź musi łączyć dwa wierzchołki, więc nie można jej przepiąć tak,
by krawędź była podpięta tylko do jednego wierzchołka.

Program ma również umożliwiać dodawanie krawędzi pomiędzy dwoma wybranymi węzłami.

Możliwe jest również dodawanie wierzchołków
(w tym przypadku dodawana jest także krawędź i połączenie z innym wybranym wierzchołkiem)
oraz usuwanie wierzchołków
(usuwanie jest możliwe tylko jeśli wybrany wierzchołek nie posiada następników).

Program powinien umożliwiać także krzyżowanie podgrafów -
po wybraniu dwóch węzłów można zamienić podgrafy,
których korzeniami są wybrane wierzchołki
(krzyżowanie jest możliwe tylko jeśli wybrane węzły nie znajdują się na tej samej ścieżce w grafie).
